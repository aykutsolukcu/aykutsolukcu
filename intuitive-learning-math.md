## Sıralama (Permütasyon)

Günümüz lise müfredatında 10. Sınıfa başlayan her öğrencinin Matematik dersinde ilk öğrendiği konulardan biridir. 
Aslında geçmişinde matematiksel becerileri çok yüksek olmasada, temel toplama ve çarpma işlemlerine hakim olan,
pek çok öğrencinin severek ve hatta kolayca öğrenerek yaptığı bir konudur.


Öğrenciler hayatlarında ilk defa "faktöriyel kavramı" ile bu konuda karşılaşırlar.
Bu onlara sadece çarpma yaparak sonuçlara ulaşma özgürlüğü verdiği için çok güzel bir şekilde bu konuya ısınırlar.

Sonrasında klasik olarak 3 kişinin yanyana düz bir hizada kaç farklı şekilde sıralanacağı sorusu karşılarına çıkar.
Faktöriyeli öğrenmiş öğrenciler bu soruya çok kolay bir şekilde 3 faktöriyel cevabını verirler.

Ancak ileride daha kapsamlı olarak konuya hakim olmaları adına öğretmenler olarak bizler, hemen 3 öğrenciyi tahtaya çıkartır,
ve gerçekten bunun 3! yani 6 farklı şekilde sıralama getirip getirmediğini anlatırız.

Örneğin tahtaya çıkan öğrencilerin isimleri Ayşe (A), Baran (B) ve Cihan (C) olsun.
İsimlerini söylediğimiz şekilde birinci sıralamayı yapabiliriz. yani A - B - C şeklinde.
Sonrasında Ayşe'yi sabit tutarak Baran ve Cihan'ın yerini değiştiririz. A - C - B şeklinde 2. sıralamamızı elde etmiş oluruz.
Bunu şu şekilde sürdürecek olursak, mesela başa Baran'ı alıp Ayşe - Cihan (B - A - C) 
ve sonrasında Ayşe ile Cihan'ın yerini değiştirerek devam edersek (B - C - A) sonrasında da
Cihan başa geçer ve Ayşe Baran yukarıda yaptığımız gibi 2 farklı şekilde sıralanırsa (C - A - B ) ve (C - B - A ) sıralamalarını elde etmiş oluruz. 
Buda bize toplamda 6 farklı sıralama getirmiş olur.

Peki ya elimizde 3 ten fazla kişi varsa ? 

3 kişi için yaptığımız örnekte 3 kişinin herbiri 1 kez başa geçmişti ve kalan iki kişide 2 de kendi aralarında sırayla başa geçmişlerdi. Yani 3.2.1 şeklinde bir sıralama elde etmiştik.
Aynı şekilde n kişi için bu n kişinin her birinin başa geçmesi durumundan dolayı n çarpı kalan kişilerinde (n-1 kişi) her seferinde birini başa alıp,
tekrar kalan kişiler içinden birini başa alıp sıralama yaptığımızı düşünerek,
n . (n-1) . (n-2) . . . . .1 
sonda bir kişi kalıncaya kadar bu işlemi tekrar ettiğimizde bize n! açılımını verir.
Buradan n farklı kişinin düz bir sırada yan yana sıralanmasını n! olarak kolayca ispat edebiliriz.
